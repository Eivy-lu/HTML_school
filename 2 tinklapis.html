<html>

<head>
<title> Salomėja Neris </title>
<H1 style="color: #133b8c; text-align:center">
<H2 style="color: #133b8c; text-align:center">
</head>
<body>

<b><H1>Salomėja Neris</H1></B> 
<i><H2>Lietuva</H2></i>

<p>

Iš negandingų vakarų<br>
Audrų perkūnijų prikrauti<br>
Lingavo debesų laivai.<br>
Tada graži, graži buvai,<br>
Akim tyliųjų ežerų…<br>
Lyg eidama linelių rauti.<br>

<p>

Dangus įkaito nuo žarų,<br>
Gaisravietės žėravo baisios.<br>
Ties vieškeliu, ties vėjuotu<br>
Nustebusi stovėjai tu<br>
Akim tyliųjų ežerų,<br>
Upelių kaspinais žydraisiais.<br>

<p>

Negaila juodbėrių bėrų,<br>
Jaunų dienų jaunam negaila.<br>
Man gaila tik tavęs vienos<br>
Įsigalvojusios, liūdnos –<br>
Akim tyliųjų ežerų…<br>
Tavęs man begaliniai gaila<br>

<p>

Ir tavo ašarų tyrų…<br>
Jom dulkių vieškelio nelaistyk.<br>
Neverk daugiau ir neliūdėk,<br>
Kovon mane tu. palydėk<br>
Akim tyliųjų ežerų…<br>
Tau dovanų parnešiu laisvę.<br>

<i>1944.</i>

</body>

</html>